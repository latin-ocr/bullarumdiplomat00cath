— vni ——
riantur. llinc igitur et in praesenti quoque miserrima heu! rerum
conditione, qua omnia susque deque vertuntur et ab ipsis radicitus
fundamentis humanae Potestates submotae concutiuntur, in spem
magnam erigimur admirantes quomodo firma maneat solidissima
Petra super quam universae Christianae Reipublicae structura con-
surgit, quomodo fluctibus universalis diluvii secura emineat et su-
perferatur aquis Arca Petri, in qua aeterna suturae aliquando rege-
nerationis semina custodiuntur. Sedes quippe illa caput est mundi:
inde novi rerum ordinis instaurandi sumenda erunt auspicia; ipsius
firmitas inconcussa ceteras Potestates solidabit; illa sospite salvi su-
mus. Alii igitur alia pertractent, alii aliis delectentur; hoc unum
nobis cordi est istiusmodi Actis Pontificiis inhaerere, illa nocturna
versare manu, versare diurna.

En ista dum loquimur decimusoctavus centenarius annus evol-
vitur ex quo D. Petrus summus Apostolorum Princeps Capitoli-
nam arcem divo sanguine consecravit, ibique sui Imperii sedem
intransmutabiliter defixit. Qui annus felix faustusque nostro etiam
incepto hene feliciterque ominatur; et novas iam addidit vires,
novamque iuventam. Etenim volumen primum Appendices tamdiu
desideratum en tandem prodit in lucem; brevi absolutus erit tomus
undecimus Bullarii, quem SS. D. N. Pio Papae IX ad pedes eius
provoluti nos ipsi in proxima S. Petri centenaria festivitate, pro-
pitio Deo, oblaturi sumuS, et insuper duodecimum altero anni
eiusdem dimidio edere speramus; dum alacriter adlaborantes alte-
rum quoque Appendicis volumen Acta Gregorii Magni continens
insequentem in annum edendum paramus.

His dictis animum erige, Lector benigne; promissis manemus;
nostra non deficit fides, non minuitur vigor. Sed interim, quod pro
viribus dare potuimus, boni consulas, quaeque dare promittimus,
paulisper expecta. Vale.

Augustae Taurinorum, xv Kal. Februarii an. uncccnxvn
Die Festo cathedrae S. Petri Apostoli qua primum Romae sedit.

